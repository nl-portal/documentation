---
cover: .gitbook/assets/NLportal breed 3.png
coverY: 0
layout:
  cover:
    visible: true
    size: full
  title:
    visible: true
  description:
    visible: true
  tableOfContents:
    visible: true
  outline:
    visible: true
  pagination:
    visible: true
---

# Productvisie

NL Portal is een open source Mijn Omgeving voor overheden. Het heeft drie doelen, voor drie doelgroepen:

1. Gemak voor burgers en ondernemers.&#x20;
2. Efficientie in de uitvoering voor overheden. &#x20;
3. Voldoen aan wet- en regelgeving voor beleidsmakers.&#x20;

#### Gemak voor burgers en ondernemers

We zijn gewend geraakt aan online gemak. Vandaag besteld, morgen geleverd - of zelfs vandaag geleverd - is niets bijzonders meer. Burgers en ondernemers verwachten dit ook van de overheid. Eenvoudig online aanvragen. Inzicht in de afhandeling. Het product online beschikbaar. En snelheid in levering. NL Portal streeft precies dit na.&#x20;

#### Efficientie in de uitvoering voor overheden

Overheden hebben een enorme informatiestroom te verwerken. Dat moet sneller, met minder fouten en met minder mensen. Door automatisering kan een deel van de informatiestroom geautomatiseerd verwerkt worden, waardoor tijd vrij wordt gespeeld voor burgers en ondernemers die persoonlijke aandacht verdienen. &#x20;

NL Portal zorgt voor gestandaardiseerde digitale communicatie met burgers en ondernemers. De verwerking van data wordt daardoor vereenvoudigd. Kwaliteit in = kwaliteit uit. NL Portal volgt de standaarden vanuit het Common Ground project 'Samenwerkende Portalen' - elk backoffice systeem dat deze standaarden volgt kan communiceren via NL Portal. &#x20;

#### Voldoen aan wet- en regelgeving voor beleidsmakers

De wet- en regelgeving stelt hogere eisen aan digitale diensten van overheidsinstellingen. Toegankelijkheid, beveiliging, omgang met persoonsgegevens, auditing, taalgebruik, data-integriteit, beschikbaarheid en snelheid. BIO, ISO, AVG, WCAG, DigiD Assessment. NL Portal heeft tot doel 'uit de doos' technisch voldoen aan eisen.&#x20;

#### En: open source

Eén keer bedenken, één keer maken, honderden keren gebruiken. Door te gebruiken wat er is - en bij te dragen wat er mist, versnellen we samen.&#x20;

